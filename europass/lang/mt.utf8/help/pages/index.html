<h3>X'inhu l-Europass</h3>
<p>Kemm jekk qed tippjana li tieħu sehem fi programm t'edukazzjoni jew taħriġ, jew qed tfittex impjieg, jew biex tikseb esperjenza 'l hinn minn Malta, huwa mportanti li tkun tista' tagħmel il-ħiliet u kompetenzi tiegħek ċari u li jinftiehmu.</p>

<h3>Il-Europass huwa mod ġdid li jgħin lin-nies biex:</h3>
<ul>
<li>jagħmlu l-ħiliet u l-kwalifiki jinftiehmu b'mod ċar u sempliċi fl-Ewropa (Unjoni Ewropeja, EFTA/ŻEE u pajjiżi kandidati); </li>
<li>jiċċaqilqu minn pajjiż għall-ieħor fl-Ewropa. </li>
</ul>

<h3>Europass jikkonsisti f'ħames dokumenti:</h3>
<ul>
<li>żewġ dokumenti (<b>Europass curriculum vitae (CV)</b> u <b>Passaport tal-Lingwa Europass</b>) tista' timlihom inti;u </li>
<li>tliet dokumenti oħra (<b>Suppliment taċ-Ċertifikat Europass</b>, <b>Suppliment tad-Diploma Europass</b> u <b>Europass Mobility</b>) mimlijin u maħruġin minn organizzazzjonijiet kompetenti. </li>
</ul>
<p>Europass huwa ssapportjat minn netwerk ta' <a href="http://europass.cedefop.europa.eu/europass/home/vernav/Information+and++Support/National+Europass+Centres.csp">Ċentri Nazzjonali Europass</a>.</p>
<p>Europass kien stabbilit bid-deċiżjoni <b>Nru 2241/2004/KE</b> tal-Parlament Ewropew u tal-Kunsill tal-15 ta' Diċembru 2004 dwar qafas trasparenti għall-kwalifiki u kompetenzi.</p>
