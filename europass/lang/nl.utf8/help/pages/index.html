<h3>Wat is Europass?</h3>
<p>Of u nu een opleiding wilt gaan volgen, een baan zoekt of ervaring wilt opdoen in het buitenland, belangrijk is altijd dat u duidelijk kunt maken wat uw vaardigheden en competenties zijn.</p>

<h3>Europass is een nieuwe manier om u te helpen om:</h3>
<ul>
<li>uw vaardigheden en kwalificaties duidelijk en gemakkelijk te kunnen uitleggen in Europa (Europese Unie, EFTA/EER en kandidaat-landen);</li>
<li>overal in Europa te kunnen gaan werken en/of studeren.</li>
</ul>

<h3>Europass bestaat uit vijf documenten:</h3>
<ul>
<li>twee documenten (<b>Europass curriculum vitae</b> (CV) en <b>Europass Taalpaspoort</b>) kunt u zelf invullen;</li>
<li>drie andere documenten (<b>Europass Certificaatsupplement</b>, <b>Europass Diplomasupplement</b> en <b>Europass Mobiliteit</b>) worden ingevuld en uitgegeven door de bevoegde organisaties.</li>
</ul>
<p>Europass wordt ondersteund door een netwerk van <a title="National Europass Centres" href="http://europass.cedefop.europa.eu/europass/home/vernav/Information+and++Support/National+Europass+Centres.csp">Nationale Europass Centra</a>.</p>
<p>Europass is ingesteld bij <b>Beschikking Nr. 2241/2004/EG</b> van het Europees Parlement en de Raad van 15 december 2004 betreffende een enkel communautair kader voor transparantie op het gebied van kwalificaties en competenties.</p>
