<h3>Čo je Europass</h3>
<p>Či už plánujete začať štúdium alebo odbornú prípravu, hľadáte prácu alebo získavate skúsenosti v zahraničí, je dôležité, aby ste dokázali zrozumiteľne prezentovať svoje zručnosti a kompetencie.</p>

<h3>Europass je nový spôsob, ako pomôcť ľuďom:</h3>
<ul>
<li>prezentovať jasne a zrozumiteľne svoje zručnosti a kvalifikácie v Európe (v Európskej únii, EZVO/EHP, kandidátskych krajinách);</li>
<li>pohybovať sa kdekoľvek v Európe.</li>
</ul>

<h3>Europass sa skladá z piatich dokumentov:</h3>
<ul>
<li>dva dokumenty (<b>Europass - životopis</b> a <b>Europass - jazykový pas</b>) si môžete vyplniť sami;</li>
<li>tri ďalšie dokumenty (<b>Europass - dodatok k vysvedčeniu/osvedčeniu</b>, <b>Europass - dodatok k diplomu</b> a <b>Europass - mobilita</b>) vyplňujú a vydávajú kompetentné organizácie.</li>
</ul>
<p>Europass je podporovaný sieťou <a title="Národné strediská Europass" href="http://europass.cedefop.europa.eu/europass/home/vernav/Information+and++Support/National+Europass+Centres.csp">národných stredísk Europass</a>.</p>
<p>Europass bol zriadený <b>rozhodnutím Európskeho parlamentu a Rady č. 2241/2004/ES</b> z 15. decembra 2004 o jednotnom rámci Spoločenstva pre transparentnosť kvalifikácií a schopností.</p>
