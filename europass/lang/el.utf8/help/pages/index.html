<h3>Τι είναι το Europass</h3>
<p>Εάν θέλετε να εγγραφείτε σε ένα πρόγραμμα εκπαίδευσης ή κατάρτισης, εάν ενδιαφέρεστε για μια θέση απασχόλησης ή αναζητάτε μια εμπειρία στο εξωτερικό, είναι σημαντικό να παρουσιάσετε τις δεξιότητες και τα προσόντα σας με σαφή και κατανοητό τρόπο.</p>

<h3>Το Europass είναι ένα νέο μέσο που σας βοηθά:</h3>
<ul>
<li>να παρουσιάσετε τις δεξιότητες και τα προσόντα σας με τρόπο σαφή και εύκολα κατανοητό στην Ευρώπη (Ευρωπαϊκή Ένωση, χώρες ΕΖΕΣ/ΕΟΧ και υποψήφιες χώρες)</li>
<li>να κινηθείτε σε οποιαδήποτε χώρα της Ευρώπης.</li>
</ul>

<h3>Το Europass περιλαμβάνει:</h3>
<ul>
<li>δύο έγγραφα (το <b>βιογραφικό σημείωμα Europass (CV)</b> και το <b>Διαβατήριο Γλωσσών Europass</b>), που μπορείτε να συμπληρώσετε μόνοι σας και</li>
<li>τρία έγγραφα (το <b>συμπλήρωμα πιστοποιητικού Europass</b>, το <b>συμπλήρωμα διπλώματος Europass</b> και την <b>κινητικότητα Europass</b>), τα οποία συμπληρώνονται και εκδίδονται από τους αρμόδιους φορείς.</li>
</ul>
<p>Το Europass υποστηρίζεται από ένα δίκτυο <a title="National Europass Centres" href="http://europass.cedefop.europa.eu/europass/home/vernav/Information+and++Support/National+Europass+Centres.csp">Εθνικών Κέντρων Europass</a>.</p>
<p>Το Europass θεσπίσθηκε με την <b>απόφαση αριθ. 2241/2004/ΕΚ</b> του Ευρωπαϊκού Κοινοβουλίου και του Συμβουλίου της 15ης Δεκεμβρίου 2004 σχετικά με το ενιαίο κοινοτικό πλαίσιο για τη διαφάνεια των επαγγελματικών προσόντων και ικανοτήτων.</p>


