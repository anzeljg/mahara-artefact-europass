<h3>Suullinen vuorovaikutus</h3>
<b>Puhuminen</b> <blockquote>Suullinen vuorovaikutus</blockquote>
<ul>
<li><a href="#" onclick="setLevel('spokenInteraction','a1')">A1</a>: Selviydyn kaikkein yksinkertaisimmista keskusteluista, jos puhekumppanini on valmis toistamaan sanottavansa tai ilmaisemaan asian toisin, puhumaan tavallista hitaammin ja auttamaan minua muotoilemaan sen, mitä yritän sanoa. Pystyn esittämään yksinkertaisia kysymyksiä ja vastaamaan sellaisiin arkisia tarpeita tai hyvin tuttuja aiheita käsittelevissä keskusteluissa.
</li>
<li><a href="#" onclick="setLevel('spokenInteraction','a2')">A2</a>: Pystyn kommunikoimaan yksinkertaisissa ja rutiininomaisissa tehtävissä, jotka edellyttävät yksinkertaista ja suoraa tiedonvaihtoa tutuista aiheista ja toiminnoista. Selviydyn hyvin lyhyistä keskusteluista, mutta ymmärrän harvoin kylliksi pitääkseni keskustelua itse yllä.
</li>
<li><a href="#" onclick="setLevel('spokenInteraction','b1')">B1</a>: Selviydyn useimmista tilanteista, joita syntyy kohdekielisillä alueilla matkustettaessa. Pystyn osallistumaan valmistautumatta keskusteluun aiheista, jotka ovat tuttuja, itseäni kiinnostavia tai jotka liittyvät arkielämään, esimerkiksi perheeseen, harrastuksiin, työhön, matkustamiseen ja ajankohtaisiin asioihin.
</li>
<li><a href="#" onclick="setLevel('spokenInteraction','b2')">B2</a>: Pystyn viestimään niin sujuvasti ja spontaanisti, että säännöllinen yhteydenpito syntyperäisten puhujien kanssa on mahdollista ilman että kumpikaan osapuoli kokee sen hankalaksi. Pystyn osallistumaan aktiivisesti tutuista aihepiireistä käytävään keskusteluun, esittämään näkemyksiäni ja puolustamaan niitä.
</li>
<li><a href="#" onclick="setLevel('spokenInteraction','c1')">C1</a>: Pystyn ilmaisemaan itseäni sujuvasti ja spontaanisti ilman, että minun tarvitsee useinkaan selvästi hakea ilmauksia. Pystyn käyttämään kieltä joustavasti ja tehokkaasti sosiaalisiin ja ammatillisiin tarkoituksiin. Pystyn muotoilemaan ajatuksia ja mielipiteitä täsmällisesti ja suhteuttamaan oman panokseni taitavasti muiden puhujien puheenvuoroihin.
</li>
<li><a href="#" onclick="setLevel('spokenInteraction','c2')">C2</a>: Pystyn ottamaan vaivatta osaa asioiden käsittelyyn ja kaikkiin keskusteluihin. Tunnen hyvin kielelle tyypilliset, idiomaattiset ilmaukset ja puhekieliset ilmaukset. Pystyn tuomaan esille ajatuksiani sujuvasti ja välittämään täsmällisesti hienojakin merkitysvivahteita. Osaan perääntyä ja kiertää mahdolliset ongelmat niin sujuvasti, että muut tuskin havaitsevat olleenkaan ongelmia.
</li>
</ul>
<ul/>