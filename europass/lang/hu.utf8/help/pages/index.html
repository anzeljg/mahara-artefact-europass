<h3>Mi az Europass?</h3>
<p>Mindegy, hogy egy oktatási vagy képző intézménybe szeretne bejutni, munkát vagy tapasztalatot keres külföldön, fontos, hogy készségeit és szakértelmét világosan érthetővé tegye.</p>

<h3>Az Europass új utat nyit abban, hogy használói:</h3>
<ul>
<li>készségeiket és végzettségeiket világosan és könnyen megérthetővé tegyék Európában (az Európai Unió, EFTA/EEA és tagjelölt országokban);</li>
<li>Európában bárhová költözhessenek.</li>
</ul>

<h3>Az Europass öt dokumentumból áll:</h3>
<ul>
<li>két dokumentumot (az <b>Europass önéletrajzot (CV)</b> és az <b>Europass nyelvi útlevelet</b>) Ön tölt ki;</li>
<li>a három másik dokumentumot (az <b>Europass bizonyítvány-kiegészítőt</b>, az <b>Europass oklevélmellékletet</b> és az <b>Europass mobilitási igazolványt</b>) az érintett szervezetek állítják ki az Ön részére</li>
</ul>
<p>Az Europass koordinálását és promócióját a <a title="Nemzeti Europass Központok" href="http://europass.cedefop.europa.eu/europass/home/vernav/Information+and++Support/National+Europass+Centres.csp">Nemzeti Europass Központok</a> hálózata segíti.</p>
<p>A végzettségeket és szakértelmeket átláthatóvá tevő egységes keretrendszert, az Europasst az Európai Parlament és Tanács 2004. december 15-i <b>2241/2004/EK</b> határozata hozta létre.</p>
